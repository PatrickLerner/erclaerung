In namen der heiligin undeilsamen drivaltekeit seleclich amen. Karle der firde mit gunste gotlichir miltekeit Romischir keiair allezit merer und konig zuo Beheim. Des dingis zuo



ewegem gedenckin. Ein iegelich rich, daz in yme selbir zurdeilit ist, daz wird zurstorit; wan sine fursten sint wordin der diebe gesellin, darumb hat got mittin undir sie gemisebit eynen swindeldin geist, daz sie stalpin an dem mittem dage aise in dem finstern, und hat ir kirtzstal bewegit von siner stat, und sint blint und furer der blinden; und wer in den finstern get, der stossit sicb, und mit blindem gedancke begent sie vil meindat, die in der deiluonge geschehint. Sage, duo hochfard, wye mochtest du an Lucefer han gerichtzit, bettest duo zurdrennuonge nit zuo helfe gehabit? Sage, duo nideger dufil, wie hettest duo Adam uz dem paradyse geworffin, hettest duo in nit von gehorsam gescheiden? Sage, duo unkuschekeit, wie mochtest du Throya han gestorit, hettest duo frauwe Lenen nit von erem manne gescheidin? Sage, zorn, wie kundest du daz Romische gemeyne gut zuostorit han, hedest du nit von der zweyunge Pompii und Julii zusamene gereißit den strit mit scharpin swertin bit uf daz gedirme? Suondir du, haz cristinlichis keisirdums, daz von gode ist gestirckit glich der heiligin undeillichin drivaltikeit mit den gotlicbin dogenden glaube zuvirsicht und minne, des fullemuont uff daz allircristenlichiste rich seleclich ist befestint, hastu dich mit diure altin virgift als ein slange meyndedeclichin bekotzit an die keisirliche win-rebe und an die nesten gledir des keisirdummys, so dye sule zuquetzschit weren, daz du den bu des keisirdumis zumale fellig mechtist; manigfelteclich hastu zweyunge geleit undir die sobin kurfursten des heiligin richis, durch die als durch sebin luchtinde kirtzluchtir daz heilige keisirduom sal herluchtit werdin in eynekeit des sebingebinden geistis. In druoen wan wir von amptes wegin, von dem wir gebruchen keisirliche wirdekeit, schuldig sin zuo begegen kuonftigem schadin der zurdeilunge missehelle undir den kurfursten, in der zal wir auch [sint] alse ein konig von Beheim, von zweyn sachin, beide von keisirduom und von recht der kure, der wir gewon-lichin nutzen: so han wir in unserm uffin hofe zuo Nurenberg, da alle kurfursten geistlich und werntlich by uns sassin mit zallichir menige andern fursten grefin baneren frien edelen



und der stede uf dem stule keisirlichir almechtekeit, gezerit mit keisirlichir ymfeln wat und krone, mit sedegemme baoradin muode von fullenkomenheit keisirlichis gewaltis gemacht gesetzit und mit keisirlichem bekanteniße bestedigit die nach-geschrebenen gesetze, recht zuo schuoren und zuo fuoren einbir-keit undir den kurfursten und ein eynmuoge wal inzulegene und auch zuo furbeslißin den zuogang der vorgenant virsmehit zurdrennunge und manigirhande schadin, die daruz nochfulgent. Dis ist geschehin anno domini 1356 indiccione nona 4. idus januarii in deme zehinden jare unsir riche und in deine irstin jare des keisirdummys.
